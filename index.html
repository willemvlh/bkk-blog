 <!DOCTYPE html>
<html lang="nl">
    <head>
        <meta charset="UTF-8">
        <meta name="viewport" content="width=device-width,initial-scale=1">
        <title>Lunch in Sathon</title>
        <link rel="stylesheet" href="style.css"/>
    </head>
    <body>
        <header><h4>Lunch in Sathon</h4><img src="img/header.jpg"></header>
        <main>
            <article>
                <h2>Koh Larn</h2>
                <p>Zondag is rustdag. Als het kan rust ik graag op een strand met zicht op de oceaan, en dat is hier gelukkig niet zo moeilijk. Op een paar kilometer van de stad Pattaya, notoire bestemming voor feestbeesten en stripclubgangers, bevindt zich een eiland met de naam Koh Larn. Ik weet niet wat Koh Larn betekent. Koh is eiland, dus misschien 'mooi eiland'? Gelukkig heb ik een collega met auto en is de afstand niet zo groot, dus waren we omstreeks 11 uur in Pattaya, waar we met een speedboot naar het eiland werden gevoerd.</p>
                <p>Eens daar reden we met een busje naar het dichtstbijzijnde strand. Dat strand bleek iets mooier dan aan wat ik gewend ben: helder, blauw water, en zacht, lichtgeel zand. En zoals nog maar eens bleek zijn ze in Thailand veel beter in diensten aanbieden: je krijgt er een ligstoel met parasol en obers die bestellingen opnemen. Dus na 10 minuten stonden er een paar kokosnoten op onze tafel, en opnieuw heel veel eten: rijst, zeevruchten, en soep.</p>
              <figure>
                  <img loading="lazy" src="img/koh-larn-1.jpg">
              </figure>
              <p>Maar het beste moest nog komen: gaan zwemmen in de zee. Geen koel Noordzeewater waar je spontaan onderkoeling van krijgt, wel lekker warm water van boven de 30 graden. Zeker dicht bij het strand waar het water ondiep was had ik de indruk dat ik in een warm bad zat. Het zwemmen was leuk, getuige daarvan het feit dat mijn huid onder de brandwonden zit terwijl ik dit schrijf, maar kwam ook tot een abrupt einde toen ik met mijn voet op een scherp gesteente ging staan en dus mankend naar de kant strompelde met een aantal snijwonden in mijn voet. De avond eindigde met, hoe kan het ook anders, veel en goedkoop eten in een restaurant aan de zee in Pattaya. En niet zomaar eten hoor: wel krab en schaaldieren, en rijst, want rijst hoort overal bij. Een apart zicht wel bij het eten: bij eb blijkt de zee eigenlijk een vuilnisbelt te zijn. En er liep ook een verdwaalde hond rond.

              <figure>
                  <img loading="lazy" src="img/koh-larn-2.jpg">
              </figure>
              <figure>
                  <img loading="lazy" src="img/koh-larn-3.jpg">
              </figure>
              <figure>
                  <img loading="lazy" src="img/koh-larn-4.jpg">
              </figure>
              <figure>
                  <img loading="lazy" src="img/koh-larn-5.jpg">
              </figure>
              <figure>
                  <img loading="lazy" src="img/koh-larn-6.jpg">
              </figure>
              <figure>
                  <img loading="lazy" src="img/koh-larn-7.jpg">
              </figure>
              <figure>
                  <img loading="lazy" src="img/koh-larn-8.jpg">
              </figure>
              <figure>
                  <img loading="lazy" src="img/koh-larn-9.jpg">
              </figure>
              <p>Nog enkele bemerkingen:</p>
              <ul>
                  <li>Ik heb nog nooit zoveel Russich gehoord als op dat strand.</li>
                  <li>De laatste boot terug naar Pattaya was al om 17 uur - als je de zonsondergang moest zien moest je op het eiland blijven (en dus dokken.)</li>
                  <li>De autosnelwegen zijn van goede kwaliteit, eigenlijk veel beter dan ik had verwacht. Het is niet alsof je over boter glijdt, maar er staan tenminste wel palmbomen langs de weg.</li>
            </article>
            <article>
              <h2>Rooftop bar</h2>
              <p>Bangkok staat vol met wolkenkrabbers, en soms worden de daken ervan gebruikt om restaurants en bars neer te zetten. Zo ontstaat het concept van de rooftop bar: een plaats waar je prijzig* eten en drinken kan bestellen om van het uitzicht te genieten. Zeer impressionant, vooral de eerste vijf minuten. Daarna vergeet je het eigenlijk. Maar toch leuk om er eens geweest te zijn. </p>
              <figure>
                  <img loading="lazy" src="img/rooftop1.jpg">
              </figure>
              <figure>
                  <img loading="lazy" src="img/rooftop2.jpg">
              </figure>
                <figure>
                  <img loading="lazy" src="img/rooftop3.jpg">
              </figure>
<p>* zelfs voor Belgische standaarden. Om toegang te krijgen moet je verplicht een euro of 20 per persoon uitgeven.
            </article>
            <article>
              <h2>Meer eten</h2>
              <p>De eerste indrukken blijven vooral gewoon eten:</p>
              <figure>
                <img loading="lazy" src="img/eten1.jpg">
              </figure>
              <figure>
                <img loading="lazy" src="img/eten2.jpg">
              </figure>
              <figure>
                <img loading="lazy" src="img/eten3.jpg">
              </figure>
              <figure>
                <img loading="lazy" src="img/eten4.jpg">
              </figure>
                 </article>
            <article>
              <h2>Eten</h2>
              <p>Er is één constante in Bangkok, en dat is eten. Alles draait hier om eten. Eten kan altijd en overal. Men praat hier over eten zoals wij over het weer praten. Ze eten hier dan ook vaak. In België leren ze ons om 's morgens te eten als een koning, 's middags als een prins en 's avonds als een bedelaar. Hier gebeurt dat iets anders: er is weinig verschil tussen ontbijt, lunch en avondeten. Het is meestal rijst met vlees (varkensvlees of kip vooral). Of soep met noedels. Soja, papaja, ei, pepers, het passeert allemaal de revue. En sauzen, heel veel sauzen. Hoe komt het dat wij zo weinig saus eten? Mayonnaise en ketchup, en daar stopt het meestal. Hier steken ze alle smaken van de wereld in hun sauzen, en dat smaakt zo goed.</p>
              <p>Maar waar eten de mensen dan? Het antwoord is dat je dat meestal gewoon op straat doet. De straten zijn bezaaid met kraampjes en kleine restaurantjes waar je alles kan kopen waar je zin in hebt, en dat, niet onbelangrijk, aan belachelijk lage prijzen. Ik stapte daarstraks op straat, besefte dat ik honger had, en vijf minuten later zat ik in een soort kantine een bord rijst met varkensvlees te eten voor de zachte prijs van 40 baht, ongeveer 1 euro. Het spreekt voor zich dat ik met dat soort voorzieningen niet vaak zelf ga koken. Ik heb hier een collega die geen keuken heeft en begrijp nu waarom.</p>
              <figure>
                <img loading="lazy" src="img/rijst.jpg">
                <figcaption>Met een tafellaken van Winnie De Pooh</figcaption>
              </figure>
              <figure>
                <img loading="lazy" src="img/takuya.jpg">
                <figcaption>Varkensvlees, ei en zuurkool...en saus...</figcaption>
              </figure>
<p>Ik ben hier nog maar een week en weet nu al dat ik het eten ongelofelijk ga missen.</p>
            </article>
            <article>
                <h2>90 dagen in Thailand</h2>
                <p>Het werk stuurt me 3 maanden naar Bangkok om mijn expertise te delen. Nu ik er toch ben, heb ik maar beslist om van de gelegenheid gebruik te maken om de lokale cultuur, omgeving en mensen te verkennen. Mijn reis heeft amper voorbereiding gehad: het leuke aan betaald op reis gaan is dat ik zelf niks heb moeten doen. Al klopt dat ook weer niet helemaal: ik ben namelijk wel pasfoto's gaan laten maken. Ik heb ook niks opgezocht over het land. Dat is logisch, als de sint komt wil je ook niet op voorhand weten wat die gaat brengen. Intussen ben ik hier een aantal dagen en is de initiële cultuurshock gaan liggen, want die was er zeker wel. Het zal kort en krachtig worden. </p> 
                <p>Om erin te komen toon ik een foto van hoe men hier de vuilniszakken buiten zet:</p>
                <a href="./img/vuil.jpg"><img loading="lazy" src="./img/vuil.jpg"></a>
                <p>Bekijk de foto zeker goed, er zitten veel elementen in die de stad typeren. En ja, de stank was navenant.</p>
            </article>
        </main>
        <script src="script.js"></script>
    </body>
</html>
